CZĘŚĆ SZESNASTA: FOLLOW THE WHITE RABBIT

-Uwagaaaaa!!!!
Ryk Tygryska poderwał na nogi Prosiaczka, który podskoczył z ławeczki (cała ekipa
siedziała właśnie przed domem Królika i sączyła „Kozackoje Igristoje”, nowy przebój w
melinie BabaJagi) i upuścił na ziemię plastikowy kubek. „Kozackoje” było wytworem
specjalistów zza wschodniej granicy i miało kopa podobnego do markowych siarkofrutów
z Płońska. Gustowne plastikowe kubeczki to był aktualny wymysł Królika, który
stwierdził, że „troszku kultury mieć, kurwa, trza”. No więc cała ekipa postanowiła dać
Królikowi trochę radości („Niech ma coś od życia”, jak stwierdził Puchatek) i postanowiła
przez tydzień używać tych idiotycznych kubeczków. Prosiaczek popatrzył do góry i ze
zmartwieniem pokiwał głową.
– Nie, no panowie trzeba coś z tym palantem zrobić. W końcu złamie sobie kark, czy chuj
wie co.
Tygrysek siedział na gałęzi pięć metrów nad nimi i z poważną miną wpatrywał się w dal.
– A co z nim? – wyburczał Kłapouchy, który był wkurwiony na cały świat z powodu tego
idiotycznego pomysłu z kubeczkami.
– Co ma być? Wybrał się kutas do kina…
– No, rozumiesz Kłapouchy. Zechciało się debilowi rozerwać kulturalnie, jakby wywalenie
jabola z kolegami mu nie wystarczało – Puchatek odłożył na moment kubek i wtrącił się
do rozmowy – No więc, kurwa, rozumiesz, polazł sobie chujek do kina i nawet nic nam
nie powiedział.
– Po wała miał nam mówić?! – wydarł się Królik, u którego ostatnia porcja „Igristoje”
wywołała nagły przypływ animuszu – I tak byśmy nie poszli! Od kiedy Prosiak zarzygał
dwa rzędy, bo nie zdążył do klopa, nie wpuszczają nas do żadnego kina.
– Jakie, nie zdążył? Jakie, kurwa, nie zdążył? Nawet nie próbowałem zdążyć – oburzył się
Prosiaczek.
– Siarap! – wrzasnął Puchatek – No więc, Kłapouchy, rozumiesz. Polazł ten cymbał do
kina, ale wcześniej zapodał sobie dwa siarkofruty, zeżarł porcję kwachu i spalił skręta…
No i go, kurwa, w kinie pojebało. Film wlazł mu do życia.
– Co… – zaczął Kłapouchy.
– „Matrix” – ze smutkiem stwierdził Puchatek – Ten kretyn twierdzi, że jest gdzieś indziej i
uczy się latać.
– Uwagaaaaa!!! – ponownie ryknął Tygrysek. Nagle gwałtownie ruszył z miejsca, skoczył
do góry, zamachał rękoma i efektownie zjebał się pod nogi Puchatka.
– Sam widzisz – Puchatek trącił nogą ledwo przytomnego Tygryska – Totalny pojeb.
– Pierdolę, idę się odlać – oświadczył Królik i powlókł się za róg domku.
Tygrysek powoli podnosił się z ziemi.
– O w mordę. Kurwa, jakie to było realistyczne – wystękał i rozejrzał się po wszystkich –
Jesteście ślepi, nie umiecie się wyzwolić. A tylko szerokie otwarcie na nowy światopogląd
może…
– Nie, to już jest nie dobrze – stwierdził Kłapouchy – Jest gorzej niż źle.
– Te, Tygrysek – uśmiechnął się szelmowsko Prosiaczek – Gdzie komóra?
Tygrysek z przerażeniem zaczął przetrząsać kieszenie.
– Ja pierdolę – wysapał z przerażeniem – Zgubiłem, nie mam łączności z Morfeuszem. To
już koniec…
Gwałtownie poderwał się z ziemi i popędził w stronę lasu.
– No, a ty go jeszcze podkurwiaj – wycedził Puchatek – Poleciał kutas do lasu i chuj wie
co mu do łba strzeli. A jak wlizie na wyższe drzewo? Nie będzie czego ze łba zbierać…
– Co z tą komórą? – zagadnął Królik, który właśnie wrócił z krzaków.
– Wczoraj przyjebał jakiemuś palantowi w dresie – uśmiechnął się Prosiaczek – Zabrał mu
komórę, bo stwierdził, że musi połączyć się z jakimś Morfinistą, czy chuj wie czym.
– Idziemy – zawyrokował Puchatek i poderwał się z ławki – Jak znajdziemy tego debila, to
w łeb, wiążemy i na trzy dni do piwniczki. I tylko chleb i wóda.
– Chyba woda? – zdziwił się Prosiaczek.
– Mózg ci odjebało? Trzy dni bez alkoholu? Mamy go wyleczyć, a nie wykończyć –
Puchatek z politowaniem pokręcił głową.
Szli leśną ścieżką, gdy nagle Puchatek przystanął i skinął głową w stronę pobliskich
krzaków, z których wystawała noga w czteropasiastym dresie.
– Czek it – polecił Puchatek.
Kłapouchy ostrożnie zajrzał między krzaki. Po chwili odwrócił się do kumpli i wzruszył
ramionami.
– No to znalazł komórę… Ciekawe gdzie teraz poleciał?
– A co z tym tutaj? – zainteresował się Królik.
– Chuj z tym tutaj. Szukamy Tygryska, a nie oglądamy pobitych palantów. Idziemy –
Kłapouchy ruszył do przodu.
– Czekaj, gdzie go, kurwa, chcesz znaleźć? W pizdu drzew i krzaków. Zesramy się, a go
nie znajdziemy – zmartwił się Prosiaczek.
– No to co robimy? – warknął Kłapouchy.
– Bierzemy tego fiuta do chaty. Może coś z niego wyciągniemy.
– Pojebało cię?! Chcesz takie gówno do domu znosić? Sami znajdziemy Tygrycha!
– Kurwa, Kłapouchy, myśl trochę! Tak będzie szybciej – Prosiaczek podrapał się w
głowę – Może palant coś słyszał, wiesz, że Tygrysek próbuje teraz wszystkich
uświadamiać. Może coś mu nagadał?
– Co mógł, do kurwy nędzy nagadać! – Kłapouchy aż posiniał z nerwów – Przecież
Tygrys pierdoli od rzeczy, sam widziałeś…
– Ale coś mógł usłyszeć! – wydarł się Prosiak.
– Chuja mógł! – darł się Kłapouchy – Nie będziemy taskać jakiegoś kutafona przez las!
– Zabieramy!!! – wrzeszczał Prosiaczek.
Wtem rozległ się wystrzał. Prosiaczek i Kłapouchy gwałtownie ucichli i wyciągnęli spod
kurtek giwery.
– No to, kurwa, po problemie – rzeczowo stwierdził Królik.
Z krzaków gdzie leżał obecnie już denat wyszedł Puchatek. Zabezpieczył shotguna i
schował pod płaszcz.
– Puchatek… – wyszeptał Prosiaczek – Odpierdoliło ci? Mało mamy problemu z
Tygrysem?
– Yyyy – zaczął niepewnie Puchatek – Wypadek, chciałem go postraszyć, żeby powiedział
gdzie polazł Tygrysek i wypaliło…
– Kurwa! – wrzasnął Królik – Jakie wypaliło? Po chuj żeś wyciągał giwerę? Ten palant i
tak by o wszystkim powiedział.
– No, tak – Puchatek zawstydzony grzebał nogą w piachu – Ale na jednym filmie
widziałem…
Prosiaczek aż usiadł z wrażenia.
– Ja pierdolę – wysapał – Ty też? Co jest, w dupę jeża? Jakaś epidemia? Masz
dziedziczny syf zamiast mózgu? Jaki film? Co ty pierdolisz? Rozejrzyj się dookoła!
Puchatek tępo popatrzył po drzewach.
– No i? – zapytał niepewnie.
– Co, „no i”?! – ryknął Prosiaczek. – Żadne „no i”! Widzisz gdzieś napis
„HOLLYWOOD”? Takie zajebiście duże, białe literki?!
– Yyyy… Nie – stwierdził niepewnie Puchatek po chwili zastanowienia.
– No bo o to chodzi, ty durna pało, że nie jesteśmy w jebanym Hollywood! To nie jest,
kurwa, film! Jasne?!
– No… – wymamrotał Puchatek.
– No i dobra, koniec pierdolenia – włączył się do dyskusji Królik i ruszył dalej ścieżką –
Idziemy szukać Tygryska.
– No, idziemy – kiwnął głową Kłapouchy – Tropem białego króliczka…
– Jakiś taki sraczkowaty, a nie biały – roześmiał się Puchatek.
– Kłapouchy, morda w kubeł – Królik obejrzał się przez ramię i groźnie spojrzał na
Kłapouchego.
Przez długą chwilę szli w milczeniu. Wtem rozległ się znajomy ryk.
– Ratunku!!! – darł się z pobliskiego zagajnika Tygrysek – Agenci mnie dopadli! Chcą
mnie wykasować.
Nasza gromada pędem ruszyła w stronę zagajnika.
– A niech mu tylko nic nie będzie – wydyszał w pędzie Puchatek – Przypierdolę mu tak, że
mu prążki ryja dupą wyjdą…
Po chwili wpadli na małą polanę. Tygrysek stał przywiązany do jednego z drzew i z
przerażeniem rozglądał się dookoła.
– Cały? – zapytał Prosiaczek – Te, kurwa, Neo. Nic ci nie jest?
– Jakie: „nic”? – spytał Puchatek – Ma najebane we łbie jak sto sześćdziesiąt. To ma być:
„nic”?
Tygrysek z przerażeniem wpatrywał się w grupę przyjaciół.
– Oni tu są… – wyjęczał – Cali w czerni, szukają mnie, wiedzą, że jestem wybrany.
– Nie: „wybrany”, a pojebany. To subtelna różnica – Puchatek pokręcił głową i zaczął
odwiązywać Tygryska – Jednak masz talent. Ja sam bym się tak za cholerę nie
przywiązał…
Nagle Puchatek znieruchomiał.
– Panowie… – wymruczał nie ruszając się z miejsca – Coś tu, kurwa, nie gra. Tygrys ma
dwie lewe ręce i każdy to wie. W kółko strzela orły na ulicy, bo nie może sobie zawiązać
sznurowadeł. A teraz stoi związany jak nie przymierzając „szynka babuni”. Sam tego nie
zrobił. No faken łej…
– Oszkurwpier… – zabełkotał Tygrysek – Za późno… Już po nas. Namierzyli nas i odcięli
nas od centrali…
– A ten znowu – pokręcił głową Królik – Weź go który pierdolnij, może się zamknie… Idę
lać. Po tym syfie, co go ostatnio pijemy szczam jak pies.
Królik odwrócił się i…
– Jebany świat – wyszeptał – Chłopaki, coś, kurwa, nie gra. Wszyscy obrócili się w stronę
z której parę minut wcześniej przyszli.
– To oni! – zawył z przerażeniem Tygrysek – Spierdalać! Nikt jeszcze nie przeżył
spotkania z agentami.
Między drzewami stało trzech typków w czarnych garniturach i okularach
przeciwsłonecznych. Pierwszy z nich wyciągnął z kieszeni telefon, wybrał numer i zaczął
cicho rozmawiać. Nasi przyjaciele ze zdziwieniem spojrzeli po sobie.
– Koniec, nie mieszam więcej wińska z wódą – wystękał Kłapouchy – Widzę potem
jakichś śmiesznych ludzików biegających po lesie.
– Też widzę – odparł wolno Puchatek – A ja od trzech dni jadę tylko na „Igristoje”. Oni są
live, i to bardziej niż CNN.
– Uciekajmy! – skowyczał Tygrysek – Znajdziemy inne wyjście z matrycy!
Puchatek gwałtownie pociągnął kolbą shotguna po łbie Tygryska. Tygrysek wywinął
podwójnego aksla i glebnął na trawkę. Wszyscy przyjaciele spojrzeli ze zdziwieniem na
Puchatka.
– Poważna sprawa – Puchatek skinął głową w stronę trzech gości w garniturach – Lepiej
będzie dla Tygrysa jak na jakiś czas faktycznie odpocznie w matrixie. Jeszcze coś by mu
do łba strzeliło, wiecie jaki z niego nerwowy rocznik…
– Patrzcie go, w mordę – uśmiechnął się krzywo Prosiaczek – Znalazła się „siła spokoju”.
A kto gościowi zmienił rysy twarzy przy pomocy pocisku dum-dum?
Brygada zaczęła podchodzić kolesi.
– Panowie, oni nas ciągłe, kurwa, ignorują – Królik wyglądał na poirytowanego –
Strzelamy czy pytamy?
– Spoko, Królik – Kłapouchy wysunął się do przodu – Kulturka musi być. Ja to załatwię.
Podszedł jeszcze kilka kroków do gości w czerni.
– Kurwa, w chuja tniecie, czy co? – zaczął zgodnie z protokołem dyplomatycznym
Kłapouchy – Co wam odjebało, żeby wiązać Tygryska do drzewa? Brykał by sobie
spokojnie po lasku, walnął jakąś flachę, może by gdzieś wyrwał jakąś niezłą dupę… A wy
co? Do drzewa i spokój, tak?
– Cicho, mały – gość z komórą w ręce spojrzał groźnie na Kłapouchego – Już kończę…
– W mordę, kurwa, jaja sobie robicie?! – wydarł się Kłapouchy – Wypierdalać z lasu jak
grzecznie proszą, bo jak nie to przestanę być uprzejmy!
Gość schował telefon do kieszeni, przeszedł koło Kłapouchego i stanął przed Puchatkiem.
– Pan Puchatek?
– Nie, kurwa, Królik – wysapał Puchatek. – Co, nie widać?
– Panowie – facet w czerni poprawił okulary na nosie – Spokojnie. Znacie już pana
Kudłatego, prawda.
Puchatek podrapał się w łepek.
– Coś było… No jasne. Ten w dupę dęty meksykaniec z walizką. Ale wszystko
oddaliśmy.
– No właśnie o to chodzi, że nie oddaliście. Jesteście winni panu Kudłatemu zawartość
walizki plus odsetki. Tysiąc dolarów za każdy dzień zwłoki.
Królik parsknął śmiechem.
– Nie, no kurwa gość ma talent. Człowieku idź do szkoły aktorskiej. Tam szukają takich
komików… Przecież wasz kurier zabrał całą przesyłkę. Idźcie do domu, co będziecie
tak…
Facet gwałtownie uderzył Królika pięścią w tchawicę. Królik charcząc wylądował na
kolanach.
– Kurwa, przeginacie – warknął Kłapouchy i sięgnął za pazuchę. W tym momencie poczuł
przy głowie dwie lufy. Dwaj pozostali goście, którzy stali koło niego trzymali w łapach po
gnacie i wtykali mu je do uszu.
– No i jak, Panie Puchatek – gość, z którym rozmawiali ściągnął okulary – Oddajecie?
– Kurwa, kretynie, wszystko oddaliśmy – wystękał Puchatek.
– Jak chcesz – facet wzruszył ramionami. W momencie gdy naciskał spust Puchatek
zniknął jakby zapadł się pod ziemię.
– Co jest… – wystękał szef grupy. – Co to ma być?
– Szefie – odezwał się jeden z pozostałych – Coś tu nie gra. Zawsze zostawał trup, a
dzisiaj…
– Ja was ocalę! – Tygrysek, który właśnie się ocknął zaczął biec przez polanę chcąc rzucić
się na napastników.
– Długi, Wąski. Skasujcie tego błazna.
Dwaj faceci jednocześnie podnieśli pistolety i wystrzelili.
– Kurwa, to po nim – jęknął Kłapouchy – Szkoda Tygryska, fajny był z niego herbatnik.
Co on, do ciężkiego chuja, robi?
– Zaczyna wierzyć – poważnie wyszeptał Prosiaczek. W tej chwili Tygrysek raptownie
zatrzymał się w pędzie i opadł ślizgiem na ziemię mijając przelatujące pociski.
Wykorzystując konsternację przeciwnika Kłapouchy, Prosiaczek i Królik rzucili się na
kolesi w garniturkach, którzy w starciu jeden na jeden byli bez szans.
Po chwili leżeli podziurawieni jak sito.
– Skurwysyny – wycharczał Królik – Żyj i pozwól umrzeć…
– No i co robimy? – Prosiaczek niezdecydowany patrzył na Kłapouchego.
– Jak to co? Bierz Tygryska, ja biorę Puchatka i znikamy. Hołm, słit hołm, jak to się
mówi. Obalimy flachę, a Tygrysa damy do komórki. Tak jak było ustalone. Odechce mu
się odstawiać takie popierdolone sztuczki.
– A ciała?
– A co ja, kurwa, Zakład Oczyszczania Lasu? Chuj im w dupę, jak napisał jakiś poeta…
Towarzystwo wolno powlekło się w stronę chatki.
Następny słoneczny lipcowy poranek rozpoczął się od wycia Tygryska.
– Wyyyyyyypuście mnie stąd! Przecież sami widzieliście! Ja wyminąłem lecące kule, a
Puchatek raptem zniknął! My naprawdę jesteśmy w matrycy!
– Stul japę pojebie – rozległ się głos Kłapouchego – po prostu jak biegłeś wyjebałeś się o
korzeń a potem pojechałeś na lisim gównie, tylko dlatego jeszcze żyjesz.
– Właśnie, a ja wpadłem do jednej z dziur, które zostały w lesie po tym zafajdanym
Goferze – dodał Puchatek – oprzytomnij wreszcie!
– Jak mawia agentka Scully, każde zjawisko można naukowo wyjaśnić – dorzucił swoje
Królik i pociągnął łyk „Kozackoje Igristoje” z plastikowego kubeczka.
Tygrysek nie dał się jednak do końca przekonać…

KONIEC CZĘŚĆI SZESNASTEJ
